<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Ведмідь і павучок</title>
	<link rel="stylesheet" href="mystyle.css">
</head>
<body>
	<div class="topnav">
  <a href="index.html"><b>Казки</b></a>
  <a class="active" href="2index.html"><b>Ведмідь і павучок</b></a>
  <a href="3index.html"><b>Козак Шпичка</b></a>
  <a id="face" href="sign up.html"><b><img id="fc" src="face.png" width="40" height="40"></b></a>
</div>
	<h1>Ведмідь і павучок (українська народна казка)</h1>
	<div class="txtwithmdvd">
		<div class="container">
      <div class="image">
        <img id="vd" src="vedmid-.jpg" width="362" height="400">
      </div>
      <div class="text">
        <p class="pic">Одного разу після довгої мандрівки по лісу, ведмідь заліз у свій барліг і міцно заснув. А коли прокинувся, то побачив, що по його лапі повзе павук.<p class="pic">
		– Що це ти собі надумав? По мені, ведмедеві, лазити?! – роздратовано пробуркотів ведмідь.<p class="pic">
		Розсердився на павучка і хотів його вбити. Що міг вдіяти павучок проти такого велетня?<p class="pic">
		– Даруйте, дядьку, я більше не буду, – почав благати павучок ведмедя, – відпустіть мене, а я вам ще в пригоді стану.<p class="pic">
		– Чим же ти, дрібното, можеш послужити мені? – здивувався старий ведмідь. – Яка може бути з тебе поміч?<p class="pic">
		Але пожалів малого і відпустив. Через деякий час у ліс прийшли мисливці. Ходять, блукають у лісі, а дичини нема. Хотіли вже додому йти, та несподівано натрапили на сліди ведмедя і почали за ним ганятися. Бідний ведмідь не знав, куди подітися. Ось-ось виб’ється з сил, аж раптом угледів під скелею яму і скочив туди.
      </div>
    </div>
<div class="txtpavuchok"><p class="abzats">Павучок це бачив і одразу про все здогадався. Поліз швидко до тої ями і обплів її густою павутиною. Посидів трохи, аж тут біжать мисливці. Прибігли і стали неподалік од скелі.<p class="abzats">

– А може, наш бурмило сидить в отій ямі? – сказав один.<p class="abzats">

– Туди він не міг залізти, хіба ти не бачиш – там повно павутиння.<p class="abzats">

– Це правда! – підтвердили інші мисливці.<p class="abzats">

Постояли і пішли. А ведмідь сидить від страху ні живий, ні мертвий. І сидів там довго-довго. Врешті визирнув. Лізе з тієї ями і не вірить своїм очам – вся яма в павутинні. А павучок гойдається і сміється.<p class="abzats">

– Бачите, дядьку, – озвався він, – якби не я, то вас уже на світі б не було. Старе добро не забувається.<p class="abzats">

– Дякую, що ти врятував мене від смерті, – відповів ведмідь.<p class="abzats">

Відтоді він ставився до павучка з великою шаною і повагою.
</div>
</body>
</html>